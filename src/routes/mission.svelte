<article class="thin">
    <h2>Mise a cíle</h2>
    <p>
        Interaktivní zábava je pořád velmi mladý obor. Můžeme sledovat, jak se každým dnem prohlubuje naše poznání herní historie a je potřeba, aby začaly vznikat organizované snahy. Věříme, že Česká a Slovenská Republika si zaslouží reprezentaci v mezinárodních snahách, na kterých se často podílíme. Toto nadšení nás vedlo ke spuštění projektu, který se bude snažit zachránit co nejvíce z počátků videoherní kultury u nás.
    </p>

    <p>
        Časem bude potřeba, aby vznikla oficiální instituce zastřešující naší kulturní stopu ve hrách. Jak bude vypadat je otázkou, ale do té doby se budeme snažit prošlapat jí cestu. Veškeré materiály a informace schraňujeme kvůli tomu, aby byly přístupné dalším snahám v oboru. Náš záběr je velký, krom fyzické i digitální archivace je potřeba mluvit s autory, získávat vývojářské materiály, budovat kontakty s podobnými organizacemi i zajišťovat, aby tato práce byla jednodušší pro nově vznikající hry.
    </p>

    <p>
        Je jisté, že je to běh na dlouhou trať, ale vidíme v něm smysl. Je vidět, že zájem o hry stále roste a že videohry nabývají na společenské prestiži. Je nám tedy ctí být u tohoto zrodu nového mediálního formátu. Mnoho z nás se hrám věnuje většinu svého života a jsme připraveni věnovat značné usílí tomuto neziskovému projektu. Krom komplexního archivu také zajišťujeme popularizaci historických her a zpřístupňujeme je v autentické podobě v rámci <a href="https://retroherna.org">RetroHerny</a>. Děkujeme za Vaší podporu.
    </p>

    <img src="/photos/elektronika.jpg" alt="Fotka časopisů Elektronika">
</article>
